Suorita peli.py pelataksesi. Peli on tehty versiolla Python 3.12.

========================
SCOUNDREL-PELIN SÄÄNNÖT
========================

Scoundrel on Zach Gagen ja Kurt Biegin vuonna 2011 kehittämä, tavallisilla pelikorteilla pelattava roguelike-yksinpeli.

[ 1. Valmistelu ]

Korttipakasta poistetaan kaikki jokerit, punaiset kuvakortit ja punaiset ässät. Niitä ei käytetä pelissä.
Loput kortit sekoitetaan, ja asetetaan pinoon. Tämä on nostopino (tai valloitettava tyrmä).
Nostopinosta paljastetaan pöydälle neljä korttia vierekkäin. Tämä on ensimmäinen huone.

[ 2. Pelaaminen ]

Pelissä edetään pelaamalla huoneen kortteja yksitellen. Kortit kuvastavat maansa mukaan joko aseita, vihollisia 
ja parantavia taikajuomia. Pelaaja aloittaa 20 elämäpisteellä, mikä on myös suurin mahdollinen määrä elämäpisteitä.

 -> Tässä digiversiossa kortteja pelataan kirjoittamalla terminaaliin numero 1, 2, 3 tai 4 ja painamalla ENTER.

Kortteja pelataan huoneesta, kunnes niitä on vain yksi jäljellä. Silloin voit joko pelata huoneen viimeisenkin
kortin* tai edetä jo seuraavaan huoneeseen paljastamalla kortteja pöydälle, kunnes huoneessa on taas neljä korttia.
Peliä jatketaan, kunnes kaikki pelin kortit ovat poistopinossa, tai pelaajan terveyspisteet putoavat nollaan.

Vaihtoehtoisesti huoneesta voi myös paeta, kun huoneessa on neljä korttia. Paetaksesi kahmaise huoneen kortit
satunnaisessa järjestyksessä nostopinon pohjalle. Voit paeta pelin aikana kuinka monesta huoneesta vain, mutta
et koskaan kahdesti peräkkäin.

Korttien maat tarkoittavat seuraavaa:

- PADAT ja RISTIT (2-A) ovat vihollisia. Niiden tekemä vahinko on kortin arvon suuruinen (ässä on 14).
  - Jos päihität vihollisen ilman asetta käytössäsi, menetät viholliskortin arvon verran terveyspisteitä.
    Tällöin vihollinen siirretään suoraan poistopinoon.      

- RUUDUT (2-10) ovat aseita. Ne torjuvat arvonsa verran vahinkoa jokaiselta niillä päihitetyltä viholliselta.
  Kun poimit aseen, sinun on otettava se käyttöön ja heitettävä mahdollinen edellinen ase ja sen päälle pinotut
  viholliset poistopinoon.
  - Jokaisella aseella voi päihittää aluksi minkä vain suuruisia vihollisia, mutta seuraavan tällä aseella
    päihitettävän vihollisen täytyy aina olla edellistä pienempi. Aseella päihitetyt viholliset pinotaan
    asekortin päälle niin, että ainakin aseen arvo ja viimeisin päihitetty vihollinen näkyvät.
  - Jos sinulla on ase käytössä, sinun pitää päihittää vihollisia sitä käyttäen**. Voit heittää käytössä olevan
    aseesi (ja sen päälle pinotut viholliset) milloin vain poistopinoon.

- HERTAT (2-10) ovat parantavia taikajuomia, jotka kasvattavat terveyspisteitäsi niiden arvon verran.
  Vain huoneen ensimmäisenä pelattu taikajuoma palauttaa terveyttä. Jos siis pelaat kaksi taikajuomaa saman huoneen
  aikana, jälkimmäisellä ei ole vaikutusta. Pelatut taikajuomat menevät poistopinoon.
  Pelaajalla ei voi koskaan olla yli 20 elämäpistettä.

[ 3. Pelin loppu ja pisteytys ]

- Jos pelaajan terveyspisteet laskevat nollaan tai sen ali, lasketaan nostopinon ja nykyisen huoneen vihollisten
  vahingot yhteen. Tämä summa vähennetään pelaajan terveyspisteistä. Tämä negatiivinen arvo on tulos.

- Jos pelaaja selviää koko tyrmän läpi eli kaikki pelin kortit ovat poistopakassa, tulos on yhtä suuri kuin
  pelaajan jäljellä olevat terveyspisteet.
  - Jos pelaajalla on pelin lopuksi 20 terveyspistettä ja pelin viimeisenä pelattu kortti on taikajuoma (hertta),
    tulos on terveyspisteet + taikajuomakortin arvo.

[ 4. Taisteluesimerkkejä ]

4.1 Jos käytössä olevan aseesi arvo on 5 ja päihität 3 arvoisen vihollisen sillä, et ota vahinkoa (5 - 3 < 0).
4.2 Jos taas päihität 11 arvoisen vihollisen sillä, otat 11 - 5 = 6 vahinkoa.

4.3 Samalla aseella voi päihittää ensin 12 arvoisen vihollisen ja sitten 6 arvoisen vihollisen. 
4.4 Jos 6 arvoisen vihollisen päihittää ensin, on 12 arvoinen vihollinen päihitettävä joko paljain käsin 
      tai uudella aseella, mutta joka tapauksessa vanhasta aseesta on tällöin luovuttava**.

[ 5. Tulevat päivitykset ]

- Graafisen korttipelin implementaatio animaatioineen
- Vaihtoehtoisia pelimuotoja (esim. alkuperäisillä säännöillä, lisäkorteilla, kustomoitavilla vaikeustasoilla?)

[ 6. Sääntömuunnokset vs. alkuperäiset säännöt ]

*) Alkuperäisten sääntöjen mukaan huoneesta pelataan aina kolme korttia neljästä ja jätetään viimeinen kortti osaksi
   seuraavaa huonetta. Tässä digiversiossa myös huoneen viimeisen kortin voi pelata ennen seuraavaan huoneeseen
   siirtymistä.

**) Alkuperäisissä säännöissä sanotaan, että voit aina päihittää vihollisia paljainkin käsin, eikä asetta tarvitse
    siirtää poistopinoon. Tässä digiversiossa paljain käsin taistelu edellyttää nykyisen aseen siirtämistä poistopinoon.
